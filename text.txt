Прийшли окупанти до нас в Україну
Форма новенька, воєнні машини
Та трохи поплавився їх інвентар
Байрактар!
Байрактар!
Російські танкісти сховались в кущі
Щоб лаптьом посьорбати довбані щі
Та трохи в кущах перегрівся навар
Байрактар!
Байрактар!
Зі сходу припхались до нас барани
"Для восстановления великой страны"     
Найкращий пастух баранячих отар
Байрактар!
Байрактар!
Їх доводи всякі, озброєння різне
Ракети потужні, машини залізні
У нас на всі доводи є коментар
Байрактар!
Байрактар!
Вони захопити хотіли нас зразу
І ми зачаїли на орків образу
З бандитів російських робить примар
Байрактар!
Байрактар!
Російська поліція справи заводить
Та вбивцю рашистів ніяк не знаходить
Хто ж винен, що в нашому полі глухар?
Байрактар!
Байрактар!
Веде пропаганду кремлівський урод
Слова пропаганди ковтає народ
Тепер нове слово знає їх цар
Байрактар!
Байрактар!

Ой у лузі червона калина похилилася,
Чогось наша славна Україна зажурилася.
А ми тую червону калину підіймемо,
А ми нашу славну Україну, гей, гей, розвеселимо!

Марширують наші добровольці у кривавий тан
Визволяти братів-українців з ворожих кайдан.
А ми наших братів-українців визволимо,
А ми нашу славну Україну, гей, гей, розвеселимо!

Не хилися, червона калино, маєш білий цвіт.
Не журися, славна Україно, маєш вільний рід.
А ми тую червону калину підіймемо,
А ми нашу славну Україну, гей, гей, розвеселимо!

Гей, у полі ярої пшениці золотистий лан,
Розпочали стрільці українські з ворогами тан!
А ми тую ярую пшеницю ізберемо,
А ми нашу славну Україну, гей, гей, розвеселимо!

Як повіє буйнесенький вітер з широких степів,
Та й прославить по всій Україні січових стрільців.
А ми тую стрілецькую славу збережемо,
А ми нашу славну Україну, гей, гей, розвеселимо!